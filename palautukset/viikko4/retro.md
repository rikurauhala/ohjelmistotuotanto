**Glad, Sad, Mad** on retrospektiivitekniikka, jossa osallistujat kirjoittavat lapuille tekemiään huomioita liittyen edelliseen sprinttiin. Lappujen sisältö pidetään lyhyenä ja helposti ymmärrettävänä ja ne voivat sisältää positiivisia tai negatiivisia asioita. Osallistujat lukevat ääneen lappujensa sisällöt ja asettavat ne vuorollaan samaan paikkaan kootusti näkyville. Laput jaetaan kolmeen kategoriaan: *glad*, *sad* ja *mad*. Osallistujat äänestävät siitä, mitkä ideat otetaan tarkempaan käsittelyyn. Tiimi keskustelee ideoista ja kertoo mielipiteensä. Aikaa prosessiin on varattu yksi tunti.

**Start, Stop, Continue, More of, Less of Wheel** on edellistä kevyempi retrospektiivitekniikka, jossa kolmen kategorian sijaan ideat voidaan jaotella viiteen eri ryhmään: *start*, *stop*, *continue*, *more of* sekä *less of*. Piirretään pyörä, joka jaetaan viiteen osaan ja nimetään eri kategorioiden mukaan. Osallistujat esittävät kommentteja, jotka kirjoitetaan ylös sopivan kategorian kohdalle. Tekniikan mukaisen session tulisi kestää noin 10 minuuttia pienien ryhmien kohdalla ja 25 minuuttia isompien ryhmien osalta.
